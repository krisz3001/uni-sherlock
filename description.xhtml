<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="hu" xml:lang="hu">
    <head>
        <title>Sherlock Holmes videó leírása</title>
        <meta http-equiv="Content-Type" content="text/html;charset=UTF-8"/>
        <meta name="viewport" content="width=device-width, initial-scale=1.0"/>
        <link rel="icon" href="./img/icon.png"/>
        <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet"/>
    </head>
    <body class="bg-dark text-light">
        <div class="container mt-3">
            <a href="./index.html">Kezdőlap</a>
            <a href="./titles.html">Vissza</a>
            <div class="rounded border border-3 p-3" id="content">
                <h3>Videó leírása</h3>
                <hr/>
                <p class="m-0">Sherlock Holmes és John Watson kocsival érkezik az esküvő helyszínére. Watson, aki előző esti legénybúcsúján nem keveset ivott és verekedett, a hátsó ülésen alszik. Sherlock megböki, hogy felébressze, de nem jár sikerrel. Sherlock jelez a kapuban álló skót dudásoknak, kezdjenek el játszani, az majd felébreszti a vőlegényt. A zenészek játszani kezdenek, amire Watson felébred, és ijedten jön rá, hogy ma van a nagy nap. Sherlock kitakarja Watsont, aki takarójához ragaszkodik, de végül elengedi. A vőlegény nagynehezen kiszáll a kocsiból. Eközben egy, majd mégegy üres üveg esik ki a járműból, amelyból tudhatjuk, hogy Watson az este végén már nem volt szomjas. Watson bizonytalanul áll, miközben barátja igyekszik javítani a vőlegény szakadt ruházatának állapotán, majd egymás szemébe néznek, és Sherlock bólintással jelzi: ideje megindulni. Watson, barátja kezébe kapaszkodva, elkezd lépkedni az esküvő helyszíne felé. A jelenet a templomban folytatódik, amikor érkezik a mennyasszony. A násznép feláll, de Sherlock Holmes alszik, akit a mögötte álló Mrs. Hudson ébreszt fel. Sherlock megigazítja a vőlegény ruháját, majd megtörténik a szertartás, felhúzzák a gyűrűket, és elcsattan az első hitvesi csók. Sherlock szomorúan a földre néz. A kép a templomkertre vált, ahol a násznép sorfalat áll, és az ifjú párt ünneplik. Sherlock, távolabb, a kapu mellett állva örül barátja boldogságának, majd magányosan távozik.</p>
            </div>
        </div>
    </body>
</html>